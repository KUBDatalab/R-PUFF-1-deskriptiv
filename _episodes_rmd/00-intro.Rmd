---
title: "Introduktion til R"
teaching: 10
exercises: 5
questions:
- "Hvad er R"
objectives:
- "Opret et projekt"
- "Organiser data"
- "Installer tidyverse og readxl"
keypoints:
- "R er scriptet og interaktivt"
- "Organiser dine data fra start, det sparer tid"
- "Pakker er samlinger af nyttige funktioner"
source: Rmd
---

```{r, include = FALSE}
source("../bin/chunk-options.R")
knitr_fig_path("00-")
# source("../bin/download_data.R")
```

# Hvad er R?

R er et generelt programmeringssprog. Det betyder at der ikke er noget
vi kan gøre i R, som vi ikke ligeså godt kunne gøre i et andet programmeringssprog, eksempelvis Python. Der er heller ikke noget vi kan
gøre i et andet programmeringssprog som vi ikke kan gøre i R.

Men R er designet til at lave statistisk dataanalyse, så når vi arbejder 
med data og statistik, er R særligt velegnet. 

R er et fortolket programmeringssprog. Det betyder at vi skriver et program,
et script, og beder programmeringssproget om at gøre hvad der står i det 
script. 

Modsætningen er kompilerede sprog, hvor vi også skriver et program. Herefter
beder vi en compiler om at oversætte det til noget en computer kan forstå,
og gemme det som en eksekverbar fil. Når vi kører den, foretages alle
vores kommandoer.

Kompilerede sprog er som tommelfingerregel meget hurtige. Til gengæld er 
det noget mere bøvlet at lave hurtige ændringer. Derfor foretrækker vi
til arbejde med dataanalyse de fortolkede sprog, for vi kommer ofte til at
lave små ændringer i en iterativ proces. Vi prøver noget, ser resultatet,
og prøver noget lidt andet, indtil vi når i mål.

# Interaktion med R

R i sig selv er ikke specielt brugervenlig. Derfor arbejder vi med R i et
såkaldt IDE, Integrated Development Environment. Der findes et par stykker,
det mest udbredte er RStudio.

RStudio har, når I åbner det første gang, tre paneler:

* Console
* Files
* Environment

I konsollen kan vi skrive kommandoer direkte til R. Det er også her vi 
ser resultaterne.

Det allerførste vi gør er at oprette et projekt.

## Første trin i reproducerbar kode - et projekt

Målet for vores dataanalyse er at den er reproducerbar. Hvis vi finder et
interessant resultat i vores data, skal vi helst kunne finde det igen i 
morgen.

Det kræver en vis disciplin. Og første trin er derfor at samle data, 
kode og resultater et sted. 

RStudio hjælper os med det. Opret et projekt, det sker i øverste højre
hjørne af RStudio. 

RStudio kan bruges til alt muligt, vi skal bruge det samme som (næsten) alle 
andre skal bruge hver gang. Så standardvalg hele vejen igennem.

Giv projektet et navn der giver mening, ikke kun for dig selv, men også
for andre. 

## Organiser data

Noget data er følsomt, og skal hentes hver gang fra særligt sikrede 
steder fordi I ofte kommer til at arbejde med kliniske data.

Men det er også den undtagelse der er. Alt andet. Scripts,
markdown-dokumenter (det kommer vi til), grafer. ALT andet, gemmes i dette
projekt. Lad os starte med at lave en mappe hvor vi kan gemme data. 
Skriv følgende i "Console" og tryk enter:

```{r eval  = F}
dir.create("data")
```

Ude i panelet, nederste højre hjørne, er der nu en mappe der hedder "data".

Hvis dette er første gang du arbejder med R, har du nu kørt din første
funktion i R. Den hed `dir.create`. Den havde et par paranteser. I dem
skriver vi input eller information, som funktionen skal gøre noget ved.

I dette tilfælde har vi en funktion, der laver, creater, en folder - eller
på engelsk "directory", forkort "dir". Funktionen skal vide hvad folderen
skal hedde. Og vi skriver "data" fordi vi godt vil have funktionen til at
lave et directory der hedder data. Og vi sætter data i anførselstegn, fordi
det er tekst. Og måden vi angiver at det er tekst, er ved at sætte det
i anførselstegn.

## Installer hyppigt brugte pakker

Du prøvede lige at køre din første funktion. Og generelt når vi gør noget med
data i R, så gør vi det med en funktion. 

R har mange indbyggede funktioner, og vi kan også skrive vores egne. Det kommer 
vi ikke til her. Men andre har skrevet funktioner som vi kan genbruge.

I stedet for at gå på nettet og kopiere dem, er det i R sat i system. Et bestemt
sted på nettet - det behøver vi ikke bekymre os om her - er kvalitetssikrede 
pakker samlet, og vi kan hente dem gennem R/RStudio.

Det gør vi ved at bruge funktionen `install.packages()`. Den skal have en 
tekststreng ganske som `make.dir()` funktionen, og der skriver vi navnet på 
den pakke vi ønsker at installere. 

Nogen pakker er samlinger af pakker, og 
pakken `tidyverse` indeholder en lang række pakker, der er supernyttige når man 
skal manipulere og analysere data. Fordi der er mange pakker i den, tager det 
ret lang tid - så vær tålmodig!

En anden pakke du sandsynligvis får brug for
er pakken `readxl`, der indeholder funktioner der kan indlæse Excel-filer.

> ## Øvelse
>
> Installer "tidyverse" og "readxl"

>
> > ## Løsning
> > 
> > Dette gøres lettes i "Console":
> > 
> > install.packages("tidyverse")
> > install.packages("readxl")
> {: .solution}
{: .challenge}

`install.packages()` installerer pakkerne på din computer. Hvis du vil have 
adgang til at bruge dem i din kode, skal du indlæse dem. Det gør du med 
funktionen `library()` og her behøver du ikke sætte "" omkring pakke-navnet.

Det er også en god måde at teste om installationen gik som den skulle.


{% include links.md %}
